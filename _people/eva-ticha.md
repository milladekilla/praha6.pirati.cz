---
uid: eva.ticha
name: Eva Tichá
fullname: Ing. Eva Tichá
mail: eva.ticha@pirati.cz
category: clen
img: people/eva-ticha.jpg
description: 'Obchodní manažerka, kandidátka do zastupitelstva MČ Praha 6.'
ordpraha: 10
ordcan: 6
---
Vystudovala Vysokou školu ekonomickou v Praze. Během studií získávala praxi v obchodní farmaceutické firmě a hrála nejvyšší soutěž v basketbalu, s nímž procestovala celou Evropu. Od roku 1995 se zabývala převážně obchodem, marketingem, komunikací a PR. Své zkušenosti nabývala v médiích (zpravodajství ČT, ČRo), ve státní správě (Úřad vlády ČR, Ministerstvo kultury), ale i v soukromém sektoru (Delvita, a.s., Carrefour ČR, a.s., Safina, a.s.).

V současné době pracuje jako obchodní manažerka ve firmě Safex, spol. s r. o., kde se věnuje marketingu, nákupu, prodeji stavebních i automobilových fólií a vedení montážních projektů v ČR i v zahraničí.

Je „týmovou hráčkou“, komunikativní, energická, s orientací v obchodě a ekonomice. Myslí pozitivně, pracuje cílevědomě a proaktivně. Umí využívat své organizační schopnosti a zkušenosti. Rychle se učí a přizpůsobuje novým podmínkám. Ráda soutěží, a i prohru považuje za zkušenost.

Zajímá se o cestování, přírodu, angličtinu a francouzštinu. Baví ji divadlo, literatura, vážná hudba a jazz. Celý život sportuje - běhá, plave a cvičí jógu. Jako příznivkyně Pirátské strany se aktivně zapojuje do práce Pirátů na Praze 6. Zajímá se o hospodaření s majetkem, životní prostředí a odpadové hospodářství. Ráda by přispěla ke koordinaci činností týmu, k jeho rozšíření a utužení. Chce se podílet na získávání hlasů potencionálních voličů Pirátů pro otevřenou radnici, transparentní a participativní rozpočet, dobré hospodaření s majetkem...

Usiluje se přispět k vytvoření morálně lepší společnosti lidí, kde si budou před zákonem všichni rovni, kde budou mít lidé stejné příležitosti a záležet bude jen na nich, jak je využijí. Jejím vzorem je Masaryk a jeho „revoluce rozumu a srdcí“. 
