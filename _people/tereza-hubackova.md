---
uid: tereza.hubackova
name: Tereza Hubáčková
fullname: 'Tereza Hubáčková, Dis.'
mail: tereza.hubackova@pirati.cz
category: mp
img: people/tereza-hubackova.jpg
description: 3. místopředsedkyně místního sdružení, pěstounka na přechodnou dobu.
ordp6: 4
ordkan: 19
---
Tereza Hubáčková, DiS. (* 11. 1. 1973) je pěstounka na přechodnou dobu (pečuje o miminka, o která se nemohou nebo nechtějí postarat jejich rodiče, aby nemusela pobývat v kojeneckém ústavu; od r. 2014 se spolu s manželem postarala o sedm miminek). Dříve pracovala jako jazyková redaktorka a korektorka.
V současnosti studuje sociální práci na UK v Praze, žije v Praze 6 poblíž Bílé Hory, z prvního manželství má tři děti, dvě už dospělé. Ve volném čase (pokud kromě miminek a studia nějaký zbude) se věnuje hudbě a sportu, obojímu čistě rekreačně, a taky biologickému zemědělství v podhůří Brd.
Kromě roku 1989 se nikdy aktivně do politiky nezapojila, protože se domnívala, že to by měli dělat lidé, kteří tomu lépe rozumí. Když se pak v rámci osvěty v otázkách náhradní rodinné péče zúčastňovala schůzí sociálního výboru PSP a hovořila s jednotlivými poslanci, viděla, že namnoze tomu tak není. Piráti ji nadchli už svým působením na magistrátu a po volbách r. 2017 se přesvědčila, že je možné dělat politiku poctivě. Proto se rozhodla aktivně se zapojit.

