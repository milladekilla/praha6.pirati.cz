---
uid: ondrej.chrast
name: Ondřej Chrást
fullname: Mgr. Ondřej Chrást
mail: ondrej.chrast@pirati.cz
category: mp
img: people/ondrej-chrast.jpg
description: Projektový manažer v oblasti kultury a vzdělávání. Lídr kandidátky a kandidát
  na starostu v komunálních volbách 2018. 2. místopředseda místního sdružení.
  Občan a patriot Prahy 6.
ordpraha: 3
ordcan: 1
facebook: 'https://www.facebook.com/ondrej.chrast'
twitter: 'https://twitter.com/chrast_o'
---
**Ondřej Chrást** (* 7. července 1980) Je členem Pirátské strany. Pochází z Františkových Lázní a již téměř 20 let žije v Praze. Bydlí na Praze 6, kam se před lety přestěhoval a hodlá v ní zůstat navždy. Na Praze 6 je v období 2018-2022 zvoleným zastupitelem a předsedou devítičlenného zastupitelského klubu Pirátů, se kterými ve volbách jako jejich lídr získal 17,3% hlasů. Tamtéž působí v komisi Strategického rozvoje, Kulturní komisi a ve Výboru pro výchovu a vzdělávání. Působí také v týmech (KES) s obdobným zaměřením v rámci velké pirátské Prahy.  

Vystudoval psychosociální studia a teologii na UK a v současné době jako koníček studuje doktorát na Fakultě podnikohospodářské VŠE v oboru Arts managementu, kde zúročuje svůj dlouhodobý odborný i osobní zájem o památkovou péči a obecně o udržitelnost a propagaci kulturního dědictví. Má dlouhodobé zkušenosti z práce v neziskovém sektoru v oblasti kultury a v oblasti reforem profesního terciárního vzdělávání, kde jako projektový manažer koordinuje mezinárodní i lokální projekty související ze změnami ve vzdělávání v souvislosti se všeobecným “fenoménem 4.0.”

Angažuje se aktivně v několika neziskových organizacích. 

Rozčiluje ho arogance moci a neschopnost řešit věci poctivě a konstruktivně. Má rád systematickou práci směřující k jasným cílům. V opozici na Praze 6 prosazuje tvrdý, ale konstruktivní přístup s hledáním pozitivních řešení, nikoliv jen kritiku za každou cenu. 

Ve svém volném čase se věnuje četbě (zejména severských detektivek a biografií významných osobností), hraje šachy i jiné hry, chodí do přírody a po památkách. Případně tyto koníčky rád kombinuje - v přírodě ležící pod stromem či ve stínu nádvoří zámku si čte nebo hraje šachy. V roce 2018 se stal aktivním členem prvního pirátského divadla, kde v mnoha reprízách hry "Inzerát, aneb se sexem nepočítejte" ztvárňuje zajímavou roli, za kterou mu lidé většinou zatleskají.  

