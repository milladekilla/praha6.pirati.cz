---
uid: ondrej.chrast
name: Ondřej Chrást
fullname: Mgr. Ondřej Chrást
mail: ondrej.chrast@pirati.cz
category: 
- clen
- zk
img: people/ondrej-chrast.jpg
description: Předseda zastupitelského klubu Piráti Praha 6. Projektový manažer v oblasti kultury a vzdělávání.
  
ordp6: 8
ordkan: 1
ordzk: 1
facebook: 'https://www.facebook.com/ondrej.chrast'
twitter: 'https://twitter.com/chrast_o'
---
**Ondřej Chrást** (* 1980) Je členem Pirátské strany. Pochází z Františkových Lázní a již téměř 20 let žije v Praze. Bydlí na Praze 6, kam se před lety přestěhoval a hodlá v ní zůstat navždy. Na Praze 6 je v období 2018-2022 zvoleným zastupitelem a předsedou devítičlenného zastupitelského klubu Pirátů, se kterými ve volbách jako jejich lídr získal 17,3% hlasů. Tamtéž působí v komisi Strategického rozvoje, Kulturní komisi a ve Výboru pro výchovu a vzdělávání. Působí také v týmech (KES) s obdobným zaměřením v rámci velké pirátské Prahy. V rámci Prahy 6 spolu-inicioval a nyní provozuje aktivity "Praha 6 neplastuje" a projekt "Současná, ohrožená a zmizelá architektura Prahy 6", kde vytvořil a provozuje stránku http://www.architekturap6.cz.

Vystudoval psychosociální studia a teologii na UK a v současné době, jako svůj koníček, studuje doktorát na Fakultě podnikohospodářské VŠE v oboru Arts managementu, kde zúročuje svůj dlouhodobý odborný i osobní zájem o památkovou péči a obecně o udržitelnost a propagaci kulturního dědictví. Má dlouhodobé zkušenosti z práce v neziskovém sektoru v oblasti kultury a v oblasti reforem profesního terciárního vzdělávání, kde jako projektový manažer koordinuje mezinárodní i lokální projekty související ze změnami ve vzdělávání a celé společnosti v souvislosti s “fenoménem 4.0”

Angažuje se v několika neziskových organizacích s kulturním zaměřením. 

Rozčiluje ho arogance moci a neschopnost řešit věci poctivě a konstruktivně. Má rád systematickou práci směřující k jasným cílům. V opozici na Praze 6 prosazuje tvrdý, ale konstruktivní přístup s hledáním pozitivních řešení, nikoliv jen kritiku za každou cenu. 

Ve svém volném čase se věnuje četbě (zejména severských detektivek a biografií významných osobností), hraje šachy i jiné hry, chodí do přírody a po památkách. Případně tyto koníčky rád kombinuje - v přírodě ležící pod stromem či ve stínu nádvoří zámku si čte nebo hraje šachy. V roce 2018 se stal aktivním členem prvního pirátského divadla, kde v mnoha reprízách hry "Inzerát, aneb se sexem nepočítejte" ztvárňuje zajímavou roli, za kterou mu lidé většinou zatleskají. 
