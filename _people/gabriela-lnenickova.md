---	
uid: gabriela.lnenickova	
name: Gabriela Lněničková	
fullname: 'Ing. Gabriela Lněničková, MBA'	
category: clen	
img: people/gabriela-lnenickova.jpg	
description: Členka Pirátské strany.	
ordpraha: 10	
ordcan: 	
---	
Je členkou Pirátské strany. Pochází z Třeboně a v Praze žije od roku 1997. Vystudovala obor mezinárodní obchod na Vysoké škole ekonomické v Praze. Zúčastnila se také zahraničních studijních pobytů na Wirstchaftsuniversität Wien v Rakousku a Stockholm School of Economics ve Švédsku. Poté absolvovala MBA program na Anglo-American University, který zaštiťuje Chapman University v Kalifornii, USA.	
Od roku 2005 pracuje pro švédskou organizaci se zaměřením na rozvoj obchodní spolupráce. Jako projektová manažerka má na starosti obchodní kontakty, péči o zákazníky, analýzy trhu, řízení projektů, organizaci odborných akcí. V letech 2011-2014 se podílela na pořádání několika konferencí a projektech v oblastech zdravotnictví, doprava a životní prostředí.	
Gabriela je mezinárodní mistryní v šachu. V roce 1997 vyhrála Mistrovství ČR v kategorii žen a juniorek a v následujících letech získala jednu stříbrnou a dvě bronzové medaile. Reprezentovala Českou republiku na světových a evropských šampionátech mládeže, mezinárodních turnajích a na šachové olympiádě v Rusku.	
Je členkou rady neziskové organizace Platforma za kvalitní dopravní infrastrukturu se zaměřením na dopravní stavby www.rozumnadoprava.cz.	
Zajímá se o témata doprava, životní prostředí, udržitelný růst a územní rozvoj. Ve volném čase se věnuje rodině.	
