---
uid: antonin.stogr
name: Antonín Štogr
fullname: Antonín Štogr
mail: antonin.stogr@pirati.cz
category: clen
img: people/antonin-stogr.jpg
description: Rodilý a hrdý občan Prahy 6, IT specialista, organizátor kulturních akcí.
ordpraha: 11
ordcan: 15
---
Antonín Štogr (* 8. června 1985) je člen Pirátské strany. Narodil do disidentské rodiny žijící na Praze 6 u “Kulaťáku”, v jehož okolí vyrůstal a žije celý život. Dřív než na základní školu nastoupil do skautského oddílu u Hradčanské. Tyto dvě skutečnosti ho formovaly ve vztahu nejen k přírodě, ale také ke společnosti a svobodě.

Pracuje na Břevnově jako specialista na produkty firmy Apple, kterými se začal zabývat ještě v době „před-iPhonové“. Uživatelská přívětivost a designová čistota těchto produktů ho zaujala natolik, že u tohoto řemesla zůstává i po víc jak deseti letech. V práci technika se snoubí dvě věci, které mu přijdou zásadní. Může rozebírat přístroje, opravovat je, a tím jim dávat možnost být použitelné dlouhou dobu a opravou zároveň potěšit člověka, který s problémem přišel. Jako obchodník zase musí umět naslouchat potřebám jiných.

Ve volném čase se podílí na několika projektech. Pomáhal s obnovou pivovaru v Chříči, z kterého se stalo živoucí místo a zároveň funguje jako sociální podnik. Nadále zde s přáteli oživují české zvyky (masopust, pouť, zpěv rorátů…), pořádají multižánrový festival a provozují Muzeum každodennosti. Druhou jeho srdeční záležitostí je jedinečný festival Povaleč na Karlovarsku, na jehož organizaci se několik let podílí. V neposlední řadě si oblíbil bezkontaktní sport tchoukball. Se spoluhráči za sebou mají pořádání několika turnajů v Praze a ukázky na různých školách i v rámci festivalu na Ladronce.

Zajímá se o čistotu veřejného prostoru, protože stejně jako chce mít člověk hezky zařízený obývák a vytřené podlahy, chce ze svého domu vycházet na ulici, která je krásná - hezky vybavená a čistá. Věří, že na Praze 6 toho společně dosáhneme.
